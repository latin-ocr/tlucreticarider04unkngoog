108 III

frigore ‚ cum summo gelidi cubat aequore saxi ,
urgerive superne obtritum pondere terrae .
‘Iam iam non domus accipiet te laeta ‚ neque uxor
895 optima nec dulces occurrent oscula nati
, praeripere et tacita pectus dulcedine tangent.
non poteris factis florentibus esse , tuisque
praesidium . misero misere’ aiunt ‘omnia ademit
una dies infesta tibi tot praemia vitae!
900 illud in his rebus non addunt ‚ ‘nec tibi earum
iam desiderium rerum super insidet una .’
quod bene si videant animo dictisque sequantur ‚
dissoluant animi magno se angore metuque .
tu quidem ut es leto sopitus , sic eris aevi
905 quod super est cunctis privatu‘ doloribus aegris:
at nos horrifico cinefactum tc prope busto
insatiabiliter deflevimus ‚ aeternumque
nulla dies nobis merorem e pectore demet .
illud ab hoc igitur quaerendum est , quid sit amari
910 tanto opere ‚ ad somnum si res redit atque quietem ‚
cur quisquam aeterno possit tabescere luctu .

Hoc etiam faciunt ubi discubuere tenentque
pocula saepe homines et inumbrant ora coronis ‚
ex animo ut dicant ‘brevis hic est fructus homullis:

915 iam fuerit ‚ neque post umquam revocare licebit .’
tam quam in morte mali cum primis hoc sit eorum ‚
quod sitis exurat miseros atque arida torres ‚
aut aliae cuius desiderium insideat rei.
nec sibi enim quisquam tum se vitamque requirit ,

020 cum pariter mens et corpus sopita quiescunt:
nam licet aeternum per nos sic esse soporem ‚
nec desiderium nostri nos adficit ullum:

 

——.--

893 obrutum ΙΙ 894 Am ΙΙ 897 facti ΙΙ 902 Quo ΙΙ 906 ciuem factum ΙΙ
908 et ss 910 se ΙΙ 914 fluctus ΙΙ 917 torret. ΙΙ 919 requiret. ΙΙ 922 adigit

