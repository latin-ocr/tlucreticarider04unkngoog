92 111

qui nimia levitate cadunt plerumque gravatim ,
nec repentis itum cuiusvis cumque animantis
sentimus , nec priva pedum vestigia quaeque ‚
390 corpore quae in nostro culices et cetera ponunt.
usque adeo prius est in nobis multa ciendum
393 semina corporibus nostris inmixta per artus ‚
392 quam primordia sentiscant concussa animai
394 et quam in his intervallis tuditantia possint
concursare coire et dissultare vicissim .]
Et magis est animus vitai claustra coercens
et dominantior ad vitam quam vis animai.
nam sine mente animoque nequit residere per artus
temporis exiguam partem pars ulla animai ‚
400 sed comes insequitur facile et discedit in auras
et gelidos artus in leti frigore linquit .
at manet in vita cui mens animusque remansit .
quamvis est circum caesis lacer undique membris
truncus , adempta anima circum membrisque remota
405 vivit et aerias vitalis suscipit auras:
si non omnimodis , at magna parte animai
privatus ‚ tamen in vita cunctatur et haeret3
ut, lacerato oculo circum si pupula mansit
incolumis , stat cernundi vivata potestas ‚
410 dum modo ne totum corrumpas luminis orbem ,
et circum caedas aciem solamque relinquas:
413 at si tantula pars oculi media illa peresa est,
occidit extemplo lumen tenebraeque secuntur .
416 hoc anima atque animus vincti sunt foedere semper .
Nunc age ‚ nativos animantibus et mortalis

391 ciendo. ΙΙ 394 Et quantis ΙΙ 399 exigiam ΙΙ 400 9 ΙΙ 403 cretum ΙΙ
404 remot. ΙΙ 405 aetherias ΙΙ 412 Id quoque enim sinc pernicie 11011 fiet
corum. ΙΙ 415 Incolumis quamvis alioqui splendidus orbis. ΙΙ 417 mor·
talibus,

