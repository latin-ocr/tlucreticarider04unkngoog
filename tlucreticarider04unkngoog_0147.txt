1111 135

omnia quae circum feriunt, sonituque cientur.
at simulacra viis derectis omnia tendunt

610 ut sunt missa seme13 qua propter cernere nemo
saepem intra potis est ‚ at voees accipere extra .
et tamen ipsa quoque haec ‚ dum transit clausa domorum ‚
vox optunditur atque auris confusa penetrat ‚
et sonitum potius quam verba audire videmur .

615 Nec , qui sentimus sucum ‚ lingua atque palatum
plusculum habent in se rationis plus operaeve.
principio sucum sentimus in ore ‚ cibum cum
mandendo exprimimus ‚ ceu plenam spongiam aquai
siquis forte manu premere ac siccare coepit.

620 inde quod exprimimus per caulas omne palati
diditur et rarae perplexa foramina linguae .
hoe ubi levia sunt manantis corpora suci ‚
suaviter attingunt et suaviter omnia tractant ,
umida linguai circum sidentia templa:

625 at contra pungunt sensum lacerantque coorta ,
quanto quaeque magis sunt asperitate repleta .
deinde voluptas est e suco fine palati:
cum vero deorsum per fauces praecipitavit ‚
nulla voluptas est, dum diditur omnis in artus .

630 nec refert quicquam quo victu corpus alatur ‚
dum modo quod capias concoctum didere possis
artubus et stomachi umidulum servare tenorem .

Nunc aliis alius qui sit cibus unicus aptus
expediam ‚ quareve ‚ aliis quod triste et amarumst ‚

635 hoc tamen esse aliis possit perdulce videri ,
tantaque in his rebus distantia differitasque ‚
ut quod ali cibus est aliis fuat acre venenum;

 

608 fuerunt ΙΙ 609 vis ΙΙ 611 Saepe supra ΙΙ 612 domorum omissum. Η
615 Hoc ΙΙ 616 opere. ΙΙ 622 manantes ΙΙ 624 Umidai lingua ΙΙ su-
dantia ΙΙ 631 posses. ΙΙ 632 umidum ss 633 ut videamus. ΙΙ 636 iu
maiorum. [Ι est. ΙΙ 637 aliis cibus ΙΙ frunt

 

