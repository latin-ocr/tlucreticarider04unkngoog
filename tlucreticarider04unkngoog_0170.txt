 

158 V

quo magis hic merito nobis deus esse videtur ‚

20 ex quo nunc etiam per magnas didita gentis
dulcia permulcent animos solacia vitae.
Herculis antistare autem si facta putabis ,
longius a vera multo ratione ferere .
quid Nemeaeus enim nobis nunc magnus hiatus

25 ille leonis obesset et horrens Arcadius sus P
denique ⁴quid Cretae taurus Lernaeaque pestis
hydra venenatis posset vallata colubris P
quidve tripectora ter gemini vis Geryonai
et Diomedis equi spirantes naribus ignem ‚

31 Thracam Bistoniasque plagas atque Ismara propter .

30 tanto opere officerent ‚ et aves Stymphala colentes ἶ)

:32 aureaque Hesperidum servans fulgentia mala ‚
asper ‚ acerba tuens ‚ immani corpore serpens
arboris amplexus stirpem quid denique obesset

35 propter Atlanteum litus pelageque sonora ‚
quo neque noster adit quisquam nec barbarus audet?
cetera de genere hoc quae sunt portenta perempta ,
sei non victa forent ‚ quid tandem viva nocerent?
nil ‚ ut opinor: ita ad satiatem terra ferarum

40 nunc etiam scatit et trepido terrore repleta est
per nemora ac montes magnos silvasque profundas:
quae loca vitandi plerumque est nostra potestas .
at nisi purgatumst pectus ‚ quae proelia nobis
atque pericula tumst ingratis insinuandum!

45 quantae tum scindunt hominem cuppedinis aeres
sollicitum curae ‚ quantique perinde timores!
quidve superbia spurcitia ac petulantia? quantas
efficiunt clades! quid luxus desidiaeque P
haec igitur qui cuncta subegerit ex animoque

 

31 Thracia ΙΙ 30 nobis tymphala ΙΙ 33 acerban ΙΙ 34 stirpes ΙΙ 35 atianeum
pelagique severa. ΙΙ 38 Sed n vincta ΙΙ 44 sunt ΙΙ 45 cuppedines

