128 1111

quandoquidem longos obitus exorta revisunt ‚
cum permensa suo sunt caelum corpore claro .

395 solque pari ratione manere et luna videntur
in statione , ea quae ferri res indicat ipsa .
exstant usque procul medio de gurgite montis ,
classibus inter quos liber patet exitus ingens:
insula coniunctis tamen ex his una videtur .

400 atria versari et circum cursare columnae
usque adeo fit uti pueris videantur ‚ ubi ipsi
desierunt verti ‚ vix ut iam cred-ere possint
non supra sese ruere omnia ‘tecta minari .
iamque rubrum tremulis iubar ignibus erigere alte

405 cum coeptat natura supraque extollere montes ,
quos tibi tum supra sol montis esse videtur .
comminus ipse suo contingens fervidus igni ‚
vix absunt nobis missus bis mille sagittae ‚

vix etiam cursus quingentos saepe veruti:

410 inter eos solemque iacent immania ponti
aequora substrata aetheriis ingentibus oris ‚
interiectaque sunt terrarum milia multa ‚
quae variae retinent gentes et saecla ferarum .
at conlectus aquae digitum non altior unum ‚

415 qui lapides inter sistit per strata viarum ‚
despectum praebet sub terras inpete tanto ,

a terris quantum caeli patet altus hiatus3

419 ut prope miraclo sub terras abdita caeli

418 nubila dispicere et caelum videare videre .

420 denique ubi in medio nobis ecus acer obhaesit
flumine et in rapidas amnis despeximus undas ‚
stantis equi corpus transversum ferre videtur
vis et in adversum flumen contrudere raptim,

 

395 videtur. ΙΙ 397 Exstantisque ΙΙ 406 ubi ΙΙ 414 coniectus ΙΙ 417 alius H⁴
419 Corpora mirande ΙΙ caelo . ΙΙ 418 despicere ΙΙ 421 dispeximus ΙΙ 423 fulmen

 

 

