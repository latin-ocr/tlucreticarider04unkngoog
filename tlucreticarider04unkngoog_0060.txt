52 II

sanguinis expirans calidum de pectore flumen:
355 at mater viridis saltus orbata peragrans
noscit humi pedibus vestigia pressa bisulcis ‚
omnia convisens oculis loca , si queat usquam
conspicere amissum fetum ‚ completque querellis
frondiferum nemus adsidueis ‚ et crebra revisit
360 ad stabulum ‚ desiderio perfixa iuvenci,
nee tenerae salices atque herbae rore vigentes
fluminaque illa queunt summis labentia ripis
oblectare animum solitamque avertere curam ‚
nec vitulorum aliae species per pabula laeta
365 derivare queunt animum curaque levare:
usque adeo quiddam proprium notumque requirit.
praeterea teneri tremulis cum vocibus haedi
cornigeras norunt matres ‚ agnique petulci
balantum pecudes: ita , quod natura reposcit ‚
370 ad sua quisque fere decurrunt ubera lactis .
postremo quodvis frumentum non tamen omne
, quique suo genere inter se simile esse videbis ‚
quin intercurrat quaedam distantia formis .
concharumque genus parili ratione videmus
375 pingere telluris gremium ‚ qua mollibus undis
litoris incurvi bibulam pavit aequor harenam .
quare etiam atque etiam simili ratione necessest,
natura quoniam constant neque facta manu sunt
unius ad certam formam primordia rerum,
380 dissimili inter se quaedam volitare figura .
Perfacile est tali ratione exsolvere nobis
quare fulmineus multo penetralior ignis
quam noster fuat e taedis terrestribus ortus:

:354 callidum ΙΙ 356 Nonquit ΙΙ 359 adsittens et revisit crebra. ΙΙ 363 su-
bitamque ΙΙ 371 quodviis ΙΙ 372 Quidque ΙΙ 381 animi ΙΙ 382 igne. ΙΙ 383
fluat

 

