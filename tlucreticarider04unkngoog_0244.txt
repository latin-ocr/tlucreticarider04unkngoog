232 VI

multaque praeterea languentia membra per artus
solvunt atque animam labefactant sedibus intus .
denique si calidis etiam cunctare lavabris

800 plenior et laveris ‚ solio ferventis aquai
quam facile in medio fit uti des saepe ruinas ,

793 concidere et spumam ut qui morbo mittere suevit!

802 carbonumque gravis vis atque odor insinuatur
quam facile in cerebrum , nisi aquam praecepimus ante!
at cum membra domus percepit fervidior vis ‚

805 tum fit odor viri plagae mactabilis instar .
nonne vides etiam terra quoque sulpur in ipsa
gignier et taetro concrescere odore bitumen3
denique ubi argenti venas aurique secuntur ‚
terrai penitus scrutantes abdita ferro ‚

810 qualis expiret Scaptensula subter odores P
quidve mali fit ut exhalent aurata metalla!
quas hominum reddunt facies qualisque colores!
nonne vides audisve perire in tempore parvo
quam soleant , et quam vitai copia desit ‚

815 quos opere in tali cohibet vis magna necessis?
hos igitur tellus omnis exaestuat aestus
expiratque foras in apertum promptaque caeli .

Sic ea Averna loca alitibus summittere debent
mortiferam vim , de terra quae surgit in auras ,

820 ut spatium caeli quadam de parte venenet3
quo simul ac primum pennis delata sit ales ‚
impediatur ibi caeco correpta veneno ‚
ut cadat e regione loci ‚ qua derigit aestus .
quo cum conruit , hic eadem vis illius aestus

 

798 labefaciant ΙΙ 799 cunctere ΙΙ 800 effluet-is ΙΙ 801 de ΙΙ 793 pumos
qui ΙΙ 803 celebrum ΙΙ aqua ΙΙ 804 domnus ΙΙ fervidaser ΙΙ 805 vini ΙΙ 806

ipse. ΙΙ 808 argento ΙΙ 811 metulla. ΙΙ 813 audire ΙΙ 815 necessest. ΙΙ 818
ct ΙΙ locam alitbus ΙΙ 820 patium ΙΙ quodam

