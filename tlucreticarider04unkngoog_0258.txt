246 VI

ibat et in partis genitalis corporis ipsas.
et graviter partim metuentes limina leti
vivebant ferro privati parte virili ‚

1210 et manibus sine non nulli pedibusque manebant
in vita tamen ‚ et perdebant lumina partim:
usque adeo mortis metus his incesserat acer .
atque etiam quosdam cepere oblivia rerum
cunctarum , neque se possent cognoscere ut ipsi .

1215· multaque humi cum inhumata iacerent corpora supra
corporibus ‚ tamen alituum genus atque ferarum
aut procul apsiliebat ‚ ut acrem exciret odorem ,
aut , ubi gustarat ‚ languebat morte propinqua .
nec tamen omnino temere illis solibus ulla

1220 comparebat avis ‚ nec tristia saecla ferarum
excibant silvis: languebant pleraque morbo
et moriebantur . cum primis fida canum vis
strata viis animam ponebat in omnibus aegre:
extorquebat enim vitam vis morbida membris .

1226 nec ratio remedi communis certa dabatur:
nam quod ali dederat vitalis aeris auras
volvere in ore licere et caeli templa tueri ‚
hoc aliis erat exitio letumque parabat .

1230 Illud in his rebus miserandum magnopere unum
aerumnabile erat ‚ quod ubi se quisque videbat
implicitum morbo ‚ morti damnatus ut esset,
deficiens animo maesto cum corde iacebat ‚
funera respectans animam amittebat ibidem .

1235 quippe etenim nullo cessabant tempore apisci
ex aliis alios avidi contagia morbi,

1245 lanigeras tam quam pecudes et bucera saecla .

1237 idque vel in primis cumulabat funere funus .

 

>1212 iis incusserat ΙΙ 1213 eiam ΙΙ 1217 exciret ΙΙ 1220 tia ΙΙ 1221 Exie-
bant ΙΙ 1228 turi. ΙΙ 1235 apiscit.

