74 11

nil adeo magnum neque tam mirabile quicquam ‚
quod non paulatim mittant mirarier omnes .

1030 percipito caeli clarum purumque colorem ‚
quaeque in se cohibet, palantia sidera passim ‚
lunamque et solis praeclara luce nitorem3
omnia quae nunc si primum mortalibus extent,
ex inproviso si sint obiecta repente ,

1035 quid magis his rebus poterat mirabile dici ‚
aut minus ante quod auderent fore credere gentes ⁴?
nil ‚ ut opinor: ita haec species miranda fuisset .
quam tibi iam nemo ‚ fessus satiate videndi ‚
suspicere in caeli dignatur lucida templa!

1040 desine qua propter novitate exterritus ipsa
expuere ex animo rationem , sed magis acri
iudicio perpende ‚ et si tibi vera videntur ‚ ·
dede manus ‚ aut ‚ si falsum est ‚ accingere contra.
quaerit enim rationem animus ‚ cum summa loci sit

1045 infinita foris haec extra moenia mundi ‚
quid sit ibi porro , quo prospicere usque velit mens
atque animi iactus liber quo pervolet ipse .

Principio nobis in cunctas undique partis
et latere ex utroque supra supterque per omne

1050 nulla est finis ς uti docui ‚ res ipsaque per se
vociferatur ‚ et elucet natura profundi .
nullo iam pacto veri simile esse putandumst ‚
undique cum vorsum spatium vacet infinitum
seminaque innumero numero summaque profunda

1055 multimodis volitent aeterno percita motu ‚
hunc unum terrarum orbem caelumque creatum ‚
nil agere illa foris tot corpora materiai3
cum praesertim hic sit natura factus ‚ et ipsa

 

1029 minuant miraliten· ΙΙ 1030 Principio ΙΙ 1031 cohibent ΙΙ 1033 essent. ,
1047 tactus libero ΙΙ 1049 supra omissum. ΙΙ superque ΙΙ 1052 verist mile

