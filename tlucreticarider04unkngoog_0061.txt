II 53
dicere enim possis caelestem fulminis ignem

385 suptilem magis e parvis constare figuris ‚
atque ideo transire foramina quae nequit ignis
noster hic e lignis ortu taedaque creatus .
praeterea lumen per cornum transit ‚ at imber
respuitur . quare Ρ nisi luminis illa minora

390 corpora sunt quam de quibus est liquor almus aquarum .
et quamvis subito per colum vina videmus
perfluere: at contra tardum cunctatur olivom ‚
aut quia ‚ ni mirum ‚ maioribus est elementis
aut magis amatis inter se perque plicatis ‚

395 atque ideo fit uti non tam diducta repente
inter se possint primordia singula quaeque
singula per cuiusque foramina permanare .

Huc accedit uti mellis lactisque liquores
iucundo sensu linguae tractentur in ore:

400 at contra taetra absinthi natura ferique
centauri foedo pertorquent ora sapore3
ut facile agnoscas e levibus atque rutundis
esse ea quae sensus iucunde tangere possunt,
at contra quae amara atque aspera cumque videntur ‚

405 haec magis amatis inter se nexa teneri,
proptereaque solere vias rescindere nostris
sensibus introituque suo perrumpere corpus .

Omnia postremo bona sensibus et mala tactu
dissimili inter se pugnant perfecta figura3

410 ne tu forte putes serrae stridentis acerbum
horrorem constare elementis levibus aeque
ac musaea mele ‚ per chordas organici quae
mobilibus digitis expergefacta figurant3
neu simili penetrare putes primordia forma

 

384 fulmines ΙΙ 387 ortus ΙΙ 390 alimus ΙΙ 396 sing-ulta ΙΙ 403 iucundet ta·
cere ΙΙ 403 Nobilibus ΙΙ 414 penetrale

