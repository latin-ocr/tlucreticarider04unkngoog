I

tum glacies aeris flamma devicta liquescit,
permanat calor argentum penetraleque frigus ‚

495 quando utrumque manu retinentes pocula rite
sensimus infuso lympharum rore superne.
usque adeo in rebus solidi nil esse videtur .
sed quia vera tamen ratio naturaque rerum
cogit ‚ ades ‚ paucis dum versibus expediamus

50⁰ esse ea quae solido atque aeterno corpore constent,
semina quae rerum primordiaque esse docemus ‚
unde omnis rerum nunc constet summa creata .

Principio quoniam duplex natura duarum

dissimilis rerum longe constare repertast ‚

505 corporis ‚ atque loci ‚ res in quo quaeque geruntur ‚
esse utramque sibi per se puramque necessest.

nam qua cumque vacat spatium , quod inane vocamus ‚

corpus ea non est: qua porro cumque tenet se
corpus ‚ ea vacuum nequaquam constat inane .

510 sunt igitur solida ac sine inani corpora prima.
praeterea quonia-m genitis in rebus inanest ‚
materiem circum solidam constare necessest:
nec res ulla potest vera ratione probari
corpore inane suo celare atque intus habere ‚

515 sinon , quod cohibet, solidum constare relinquas:
id porro nil esse potest nisi materiai
concilium ‚ quod inane in rebu’ qu eat cohibere .
materies igitur ‚ solido quae corpore constat ‚
esse aeterna potest, cum cetera dissoluantur .

520 tum porro si nil esset quod inane vacaret ‚
omne foret solidum: nisi contra corpora certa
essent , quae loca complerent quae cumque tenerent,
omne quod est ‚ spatium vacuum constaret inane.
alternis igitur ‚ ni mirum ‚ corpus inani

500 constet ΙΙ 517 inane queat· rerum ΙΙ 520 est ΙΙ vocaret.

2.

19

