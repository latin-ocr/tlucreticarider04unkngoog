16 I

esse in rebus inane tamen fateare necessest.

400 multaque praeterea tibi possum commemorando
argumenta fidem dictis conradere nostris .
verum animo satis haec vestigia parva sagaci
sunt ‚ per quae possis cognoscere cetera tute:
namque canes ut montivagae persaepe ferai

405 naribus inveniunt intectas fronde quietes ‚
cum semel institerunt vestigia certa viai ‚
sic alid ex alio per te tute ipse videre
talibus in rebus poteris caecasque latebras
insinuare omnis et verum protrahere inde.

410 quod si pigraris paulumve recesseris ab re ‚
hoc tibi de plano possum promittere , Memmi:
usque adeo ‚largos haustus 0 fontibu’ magnis
lingua meo suavis diti de pectore fundet ,
ut verear ne tarda prius per membra senectus

415 serpat et in nobis vitai claustra resolvat ‚
quam tibi de quavis una re versibus omnis
argumentorum sit copia missa per auris .

Sed nunc ut repetam coeptum pertexere dictis ,
omnis , ut est, igitur per 80 natura duabus

420 constitit in rebus: nam corpora sunt ‚ et inane .
haec in quo sita sunt et qua *diversa moventur.
corpus enim per 80 communis dedicat 0880
sensus3 cui nisi prima fides fundata valebit ‚
haut erit occultis de rebus quo referentes

425 confirmare animi quiequam ratione queamus.
tum porro locus ac spatium ‚ quod inane vocamus ‚
si nullum foret, haut usquam sita corpora possent
esse neque omnino quoquam diversa meare3
id quod iam supera tibi paulo ostendimus ante.

430 praeterea nil est quod possis dicere ab omni

 

404 ferare. ΙΙ 411 ptano 11 412 magnes. ΙΙ 414 urear

 

