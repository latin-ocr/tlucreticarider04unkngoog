32 Ι

scire licet non esse in rebus res ita mixtas ‚

895 verum semina multimodis inmixta latere
multarum rerum in rebus communia debent.

‘At saepe in magnis fit montibus' inquis ‘ut altis
arboribus vicina cacumina summa terantur
inter se ‚ validis facere id cogentibus austris ‚

900 donec flammai fulserunt flore coorto ,⁴
scilicet ‚ et non est lignis tamen insitus ignis ,
verum semina sunt ardoris multa ‚ terendo
quae cum confluxere ‚ creant incendia silvis:
quod si facta foret silvis abscondita flamma ,

905 non possent ullum tempus celarier ignes ‚
conficerent volgo silvas ‚ arbusta cremarent.
iamne vides igitur ‚ paulo quod diximus ante , .
permagni referre eadem primordia saepe
cum quibus et quali positura contineantur

910 et quos inter se dent motus accipiantque ,
atque eadem paulo inter se mutata creare
ignes et lignum? quo pacto verba quoque ipsa
inter se paulo mutatis sunt elementis ‚
cum ligna atque ignes distincta voce notemus.

915 denique iam quae cumque in rebus cernis apertis
si fieri non posse putas ‚ quin materiai
corpora consimili natura praedita fingas ‚
hac ratione tibi pereunt primordia rerum:
fiet uti risu tremulo concussa cachinnent

920 et lacrimis salsis umectent ora genasque.

Nunc age ‚ quod super est cognosce et clarius audi.
nec me animi fallit quam sint obscura: sed acri

percussit thyrso laudis spes magna meum cor
et simul incussit suavem mi in pectus amorem

 

900 flammae Η 906 Conficeret ΙΙ 909 contingantur. Η 912 e Η 918 Haec ΙΙ
919 taemulo

