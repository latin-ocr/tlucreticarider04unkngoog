11 57

505 et cycnea mele Phoebeaque daedala chordis
carmina consimili ratione oppressa silerent:
namque aliis aliud praestantius exoreretur .
cedere item retro possent in deteriores
omnia sic partis ‚ ut diximus in melioris:

510 namque aliis aliud retro quoque taetrius esset
naribus auribus atque oculis orisque sapori .
quae quoniam non sunt ‚ sed rebus reddita certa
finis utrimque tenet summam ‚ fateare necessest
materiem quoque finitis differre figuris .

515 denique ab ignibus ad gelidas iter usque pruinas
finitumst retroque pari ratione remensumst .
ambit enim calor ac frigus ‚ mediique tepores
intel-utraque iacent explentes ordine summam:
ergo finita distant ratione creata ‚

520 ancipiti quoniam mucroni utrimque notantur ‚
hinc flammis illinc rigidis infesta pruinis .

[Quod quoniam docui, pergam conectere rem quae ,
ex hoc apta fidem ducat, primordia rerum ‚
inter se simili quae sunt perfecta figura ‚

525 infinita cluere . etenim distantia cum sit
formarum finita, necesse est quae similes sint
esse infinitas ‚ aut summam materiai
finitam constare ‚ id quod non esse probavi .]

Protinus ostendam corpuscula materiai

530 ex infinito summam rerum usque tenere ‚
undique protelo plagarum continuato .
nam quod rara vides magis esse animalia quaedam ‚
fecundamque minus naturam cernis in illis ‚

at regione locoque alio terrisque remotis

 

512 sed omissum. ΙΙ 514 infinitis ΙΙ 515 hiemisque ΙΙ 517 Omnis ΙΙ 518 In-
ter utrasque ΙΙ 520 Ancipi ΙΙ 521 Ηί11 flammps ΙΙ infessa ΙΙ 529 Versibus ΙΙ

533 magis

