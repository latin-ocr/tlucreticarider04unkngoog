I

tuto res teneras effert in luminis oras Ρ ·

1⁸0 quod si de nilo fierent ‚ subito exorerentur
incerto spatio atque alienis partibus anni3
quippe ubi nulla forent primordia ‚ quae genitali
concilio possent arceri tempore iniquo .
nec porro augendis rebus spatio foret usus ‚

1⁸5 seminis ad coitum ‚ si e nilo crescere possent:
nam fierent iuvenes subito ex infantibu’ parvis ‚
e'terraque exorta repente arbusta salirent .
quorum nil fieri manifestum est ‚ omnia quando
paulatim crescunt , ut par est semine certo

190 crescere , resque genus servant3 ut noscere possis
quicque sua de materia grandescere alique .
huc accedit uti sine certis imbribus anni
laetificos nequeat fetus submittere tellus ‚
nec porro secreta cibo natura animantum

195 propagare genus possit vitamque tueri3
ut potius multis communia corpora rebus
multa putes esse ‚ ut verbis elementa videmus ‚
quam sine principiis ullam rem existere posse .
denique cur homines tantos natura parare

200 non potuit ‚ pedibus qui pontum per vada possent
transire et magnos manibus divellere montis
multaque vivendo vitalia vincere saecla ‚
si non ‚ materies quia rebus reddita certast
gignundis ‚ e qua constat quid possit oriri?

205 nil igitur fieri de nilo posse fatendumst ‚
semine quando opus est rebus ‚ quo quaeque creatae
aeris in teneras possint proferrier auras .
postremo quoniam incultis praestare videmus
culta loca et manibus melioris reddere fetus ‚

210 esse videlicet in terris primordia rerum ‚

 

190 crescentesque ΙΙ 207 possent

