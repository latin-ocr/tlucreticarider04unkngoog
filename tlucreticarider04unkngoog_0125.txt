T.LUCRET1'CAR1
DE RERUM NATURA

LIBE‘R QUARTUS.

..fi-m

[Avia Pieridum peragro loca nullius ante
trita solo . iuvat integros accedere fontis
atque haurire ‚ iuvatque novos decerpere flores
insignemque meo capiti petere inde coronam ‚
5 unde prius nulli velarint tempora musae3
primum quod magnis doceb de rebus et artis
religionum animum nodis exsolvere pergo ‚
deinde quod obscura de re tam lucida pango
carmina , musaeo contingens cuncta lepore .

10 id quoque enim non ab nulla ratione videtur:
nam veluti pueris absinthia taetra medentes
cnm dare conantur ‚ prius oras ‚ pocula circum ‚
contingunt mellis dulci flavoque liquore ‚
ut puerorum aetas inprovida ludificetur

15 labrorum tenus ‚ interea perpotet amarum
absinthi laticem ‚ deceptaque non capiatur ,
sed potius tali pacto recreata valescat ,

 

8 pando. ΙΙ 14 Et ΙΙ 17 atacto

