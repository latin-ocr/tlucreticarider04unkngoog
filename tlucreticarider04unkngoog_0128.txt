118 1111

res quaeque ‚ ex summo quoniam iaculantur utraque .
sunt igitur iam formarum vestigia certa ‚
quae volgo volitant suptili praedita filo
nec singillatim possunt secreta videri .
90 praeterea omnis odor, fumus ‚ vapor, atque aliae res
consimiles ‚ ideo diffusa e rebus abundant ,
ex alto quia dum veniunt , extrinsecu' torte
scinduntur per iter flexum ‚ nec recta viarum
ostia sunt , qua contendant exire coorta.
95 at contra tenuis summi membrana eoloris
cum iacitur, nil est quod eam discerpere possit,
in promptu quoniam est in prima fronte locata .
postremo speculis in aqua splendoreque in omni
quae eumque apparent nobis simulacra , necessest .
100 quandoquidem simili specie sunt praedita rerum ‚
excita imaginibus missis consistere rerum:
104 sunt igitur tenues formarum illis similesque
effigias ‚ singillatim quas cernere nemo
cum possit tamen ‚ adsiduo crebroque repulsu
reiectae reddunt speculorum ex aequore visum ‚
nec ratione alia servari posse videntur ‚
tanto opere ut similes reddantur cuique figurae.
110 Nunc age ‚ quam tenui natura constet imago
percipe . et in primis ‚ quoniam primordia tantum
sunt infra nostros sensus tantoque minora
quam quae primum oculi coeptant non posse tueri ‚
nunc tamen id quoque uti confirmem , exordia rerum
115 cunctarum quam sint suptilia percipe paucis .
primum animalia sunt iam partim tantula, corum
tertia pars nulla possit ratione videri .
horum intestinum quodvis quale esse putandumst!

 

90 alia ΙΙ 92 ortae. ΙΙ 101 Ex ΙΙ eorum. ΙΙ 102 103=65 66. ΙΙ 104 dissi-
milesque. ΙΙ 116 eorum. ΙΙ 118 Harum

