152 1111

Atque in amore mala haec proprio summeque secundo
inveniuntur: in adverso vero atque inopi sunt ‚
prendere quae possis oculorum lumine operto ,
innumerabilia3 ut melius vigilare sit ante ‚

1145 qua docui ratione ‚ cavereque ne inliciatis.
nam vitare ‚ plagas in amoris ne iaciamur ‚
non ita difficile est quam captum retibus ipsis
exire et validos Veneris perrumpere nodos .
et tamen implicitus quoque possis inque peditus
1150 effugere infestum ‚ nisi tute tibi obvius obstes
et praeter mittas animi vitia omnia primum
aut quae corpori’ sunt eius ‚ si quam petis ac vis .
nam faciunt homines plerumque cupidine caeci
et tribuunt ea quae 11011 sunt his commoda vere.
1155 multimodis igitur pravas turpisque videmus
esse in deliciis summoque in honore vigere .
atque alios alii inrident Veneremque suadent
ut placent ‚ quoniam foedo adflictentur amore ‚
nec sua respiciunt miseri mala maxima saepe .
1160 nigra melichrus est ‚ inmunda et fetida acosmos ,
caesia Palladium ‚ nervosa et lignea dorcas ‚
parvula ‚ pumilio ‚ chariton mia ‚ tota merum sal,
magna atque inmanis cataplexis plenaque honoris .
balba loqui non quit ‚ traulizi ‚ muta pudens est:
1165 at flagrans , odiosa, loquacula, Lampadium fit .
ischnon eromenion tum fit , eum vivere nou quit
prae macie: rhadine verost iam mortua tussi.
at Lamia et mammosa Ceres est ipsa ab Iaccho ‚
simula Silena ac saturast , labeosa philema .
1170 cetera de genere hoc longum est si dicere coner .
sed tamen esto iam quanto vis oris honore ‚

 

1141 male ΙΙ 1145 inligniaris. ΙΙ 1152 Ut ΙΙ si omissum. ΙΙ §petis ss 115⁴ 3
is n 1156 delictis u 1160 foetida Η 1163 iamina n 1170 esti: 1

1

