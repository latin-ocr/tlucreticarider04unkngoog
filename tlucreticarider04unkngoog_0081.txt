II < 71

935 non fieri partum nisi concilio ante coacto ‚
nec quicquam commutari sine conciliatu .
principio nequeunt ullius corporis esse
sensus ante ipsam genitam naturam animantis ‚
ni mirum ‚ quia materies disiecta tenetur

94⁰ aere ‚ fluminibus ‚ terris , aethraque creatis ,-
nec congressa modo vitalis convenientes
contulit inter se motus ‚ quibus omnituentes
accensi sensus animantum concuterentur .

Praeterea quamvis animantem grandior ictus ,

945 quam patitur natura, repente adfligit et omnis
corporis atque animi pergit confundere sensus .
dissoluuntur enim positurae principiorum ,
et penitus motus vitales inpediuntur ‚
donec materies ‚ omnis concussa per artus ‚

950 vitalis animae nodos a corpore solvit
dispersamque foras per caulas eiecit omnis:
nam quid praeterea facere ictum posse reamur
oblatum ‚ nisi discutere ac dissolvere quaeque?
fit quoque uti soleant minus oblato acriter ictu

955 reliqui motus vitalis vincere saepe ‚
vincere ‚ et ingentis plagae sedare tumultus ‚
inque suos quicquid rursus revocare meatus ‚
et quasi iam leti dominantem in corpore motum
discutere ‚ ac paene amissos accendere sensus:

960 nam quare potius leti iam limine ab ipso
ad vitam possit conlecta mente reverti ‚
quam quo decursum prope iam siet ire et abire?
propterea ‚ quoniam dolor est , ubi materiai
corpora vi quadam per viscera viva per artus

938 lesam ΙΙ 940 terraque ΙΙ 942 omne tuentes. ΙΙ 943 aninmntem quam·
que tuentur. ΙΙ 951 cavias ΙΙ 953 a ΙΙ 954 oblata agriter ΙΙ 961 possint
coniecta ΙΙ 963 Praeterea

