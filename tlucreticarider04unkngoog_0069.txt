Π

et res progigni et genitas procrescere posse.
esse igitur genere in quovis primordia rerum
infinita palam est, unde omnia suppeditantur .
Nec superare queunt motus itaque exitiales
570 perpetuo neque in aeternum sepelire salutem ‚
nec porro rerum genitales auctificique
motus perpetuo possunt servare creata .
sic aequo geritur certamine principiorum
cx infinito contractum tempore bellum .
555 nunc hic nunc illic superant vitalia rerum ‚
et superantur item . miscetur funere vagor ‚
quem pueri tollunt visentis luminis oras:
nec nox ulla diem neque noctem aurora secutast ‚
quae non audierit mixtos vagitibus aegris
580 ploratus ‚ mortis comites et funeris atri .

Illud in his obsignatum quoque rebus habere
convenit et memori mandatum mente tenere ‚
nil esse ‚ in promptu quorum natura videtur ‚
quod genere ex uno consistat principiorum ‚

585 nec quicquam quod non permixto semine constet:

et quod cumque magis vis multas possidet in se
atque potestates ‚ ita plurima principiorum
in sese genera ac varias docet esse figuras.
principio tellus habet in se corpora prima ,

5⁹0 unde mare inmensum volventes frigora fontes
adsidue renovent, habet ignes unde oriantur:
nam multis succensa locis ardent sola terrae ‚
eximiis vero furit ignibus impetus Aetnae:
tum porro nitidas fruges arbustaque lacta

5⁹⁵ gentibus humanis habet unde extollere possit ‚
unde etiam fluvios frondes et pabula laeta
montivago generi possit praebere ferarum .

 

586 Et quae Η 593 Ex imis

59

